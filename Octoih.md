---
title: Октоих
---

*на* ~Гдⷭи воззва́хъ, *стіхи̑ры у҆мили́тельны влⷣчны. Гла́съ а҃*
(( day: 1пн ))

*на* ~Гдⷭи воззва́хъ, стіхи̑ры, гла́съ а҃.
(( day: 2вт ))

*на* ~Гдⷭи воззва́хъ, *стіхи̑ры крⷭтны, гла́съ а҃,*
(( day: 3ср ))

*на* ~Гдⷭи воззва́хъ, *стіхи̑ры ст҃ы̑мъ а҆пⷭлwмъ. Гла́съ а҃.*
(( day: 4чт ))

*на* ~Гдⷭи воззва́хъ, *стіхи̑ры чⷭтно́му, и҆ животворя́щему крⷭту̀. Гла́съ а҃.*
(( day: 5пт ))

*Подо́бенъ:* ~Прехва́льніи мч҃нцы:

*Сті́хъ:* ~А҆́ще беззакẃнія на́зриши гдⷭи, гдⷭи, кто̀ постои́тъ; ꙗ҆́кw у҆ тебѐ w҆чище́ніе є҆́сть.

(( stih: 1 ))

~Вся̑ приве́лъ є҆сѝ твои́мъ сло́вомъ и҆ дх҃омъ, за бла́гость гдⷭи, та́же сотвори́лъ є҆сѝ слове́сное мя̀ живо́тно, да твоѐ ст҃о́е сла́влю всеси́льное и҆́мя. а҆́зъ же наипа́че сту́дными мои́ми дѣ́лы всегда̀ безче́ствую: но пощадѝ, молю́ся.
(( day: 1пн ))

~Всѐ житіѐ моѐ сра́мнw и҆зжи́хъ, гдⷭи, со блудни́цами _о҆кая́нный, ꙗ҆́коже блу́дный у҆миле́ніемъ зову̀: _о҆́ч҃е нбⷭный, согрѣши́хъ, w҆чи́сти и҆ сп҃си́ мя, и҆ не ѿри́ни менѐ, самого̀ себѐ ѿ тебѐ у҆дали́вшагося, и҆ безпло́дныхъ ра́ди дѣ́лъ ны́нѣ w҆бнища́вшаго.
(( day: 2вт ))

~На крⷭтѣ̀ пригвожда́емь, хрⷭтѐ бж҃е, ꙗ҆́кw чл҃вѣ́къ, чл҃вѣ́ческое є҆стество̀ w҆божи́лъ є҆сѝ, и҆ началоѕло́бнаго у҆мертви́лъ є҆сѝ ѕмі́я. на́съ свободи́лъ є҆сѝ кля́твы ꙗ҆́же ѿ дре́ва, ꙗ҆́кw бл҃гоутро́бенъ бы́въ кля́тва: прише́лъ є҆сѝ, ꙗ҆́кw да всѣ̑мъ пода́си бл҃гослове́ніе, и҆ ве́лію млⷭть.
(( day: 3ср ))

~А҆пⷭли сла́вніи, хрⷭтẃвы у҆ч҃нцы̀ бг҃озва́нніи, вселе́нныя у҆чи́теліе, w҆брѣ́тше гдⷭа бг҃а, и҆ человѣ́кwвъ хода́тая су́ща, тому̀ бг҃олѣ́пнw прилѣпи́стеся: и҆ ꙗ҆́кw бг҃а того̀, и҆ ꙗ҆́кw человѣ́ка всесоверше́нна, въ мі́рѣ ꙗ҆́вѣ проповѣ́дасте.
(( day: 4чт ))

~На крⷭтѣ̀ пречⷭтѣи ру́цѣ твоѝ просте́рлъ є҆сѝ хрⷭтѐ, ѿ тебѐ дале́че бы́вшыя призыва́я, и҆ бли́зъ тебѐ у҆строя́я. тѣ́мже молю́ся тѝ: плѣне́на мя̀ бы́вша страстьмѝ соберѝ, и҆ покая́ніе мѝ да́руй, вся́ку скве́рну страстну́ю w҆чища́ющее.
(( day: 5пт ))

*Сті́хъ:* ~И҆́мене ра́ди твоегẁ потерпѣ́хъ тя̀ гдⷭи, потерпѣ̀ душа̀ моя̀ въ сло́во твоѐ, у҆пова̀ душа̀ моя̀ на гдⷭа.

(( stih: 2 ))

~Позна́й твоѐ, _о҆кая́нная душѐ, бж҃е́ственное бл҃горо́діе, и҆ _о҆те́чество нетлѣ́нное, и҆ тщи́ся всегда̀ бл҃годѣя́ньми сіѐ достига́ти: ничто́же ѿ тлѣ́нныхъ да плѣни́тъ тя̀, го́рнія ча́сти є҆сѝ, тѣ́ло же земля̀ и҆ тлѣ́ется, да не побѣди́тъ ху́ждшее лу́чшія.
(( day: 1пн ))

~W҆бнища́въ бога́тъ сы́й хрⷭтѐ, человѣ́ки w҆богати́лъ є҆сѝ безсме́ртіемъ и҆ свѣ́тлостію. тѣ́мже w҆бнища́вша мя̀ сластьмѝ жите́йскими, добродѣ́тельми w҆богатѝ, и҆ съ ни́щимъ ла́заремъ у҆чини́ мя, бога́тагw муче́нія и҆з\ъима́я мя̀ и҆ гее́нны предлежа́щія мѝ.
(( day: 2вт ))

~Вся́кія превы́шши че́сти сы́й влⷣко, w҆безче́ститися бл҃говоли́лъ є҆сѝ, поно́сную претерпѣ́въ ще́дре на дре́вѣ сме́рть, є҆я́же ра́ди безсме́ртіе, w҆б\ъя́тъ ро́дъ чл҃вѣ́ческій, и҆ жи́знь пе́рвую воспрія́тъ, тебѣ̀ у҆ме́ршу пло́тію всеси́льне.
(( day: 3ср ))

~А҆пⷭли всему́дріи, хрⷭтẃвы у҆ч҃нцы̀ бг҃озва́нніи, вселе́нныя у҆чи́теліе, ва́шими мл҃твами, бж҃е́ствєннымъ у҆че́ніємъ внима́ти у҆крѣпи́те мя̀, и҆ стезе́ю тѣ́сною помога́йте ходи́ти мѝ всегда̀, ꙗ҆́кw да доспѣ́ю въ пребыва́ніе ра́йское простра́ннѣйшее.
(( day: 4чт ))

~Дла̑ни пречⷭтыя твоя̑ хрⷭтѐ, на дре́вѣ возне́слъ, и҆ твоя̑ пе́рсты w҆кровави́лъ є҆сѝ, хотя̀ и҆зба́вити бж҃е́ственныхъ ру́къ твои́хъ дѣ́ло, чл҃вѣколю́бче а҆да́ма, преступле́ніемъ держи́ма въ црⷭтвіихъ сме́ртныхъ: є҆го́же воздви́глъ є҆сѝ вла́стію твое́ю всеси́льне.
(( day: 5пт ))

*Сті́хъ:* ~Ѿ стра́жи у҆́треннія до но́щи, ѿ стра́жи у҆́треннія, да у҆пова́етъ і҆и҃ль на гдⷭа.
